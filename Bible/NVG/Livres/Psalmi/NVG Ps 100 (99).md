---
aliases : 
- Psalmi 100 (99)
- Psaumes 100 (99)
- Ps 100 (99)
- Psalms 100 (99)
tags : 
- Bible/Ps/100_99
- latin
cssclass : latin
---

# Psalmi 100 (99)

###### 1
PSALMUS. Ad gratiarum actionem.
###### 2
Iubilate Domino, omnis terra, servite Domino in laetitia; introite in conspectu eius in exsultatione.
###### 3
Scitote quoniam Dominus ipse est Deus; ipse fecit nos, et ipsius sumus, populus eius et oves pascuae eius.
###### 4
Introite portas eius in confessione, atria eius in hymnis, confitemini illi, benedicite nomini eius.
###### 5
Quoniam suavis est Dominus; in aeternum misericordia eius, et usque in generationem et generationem veritas eius.
