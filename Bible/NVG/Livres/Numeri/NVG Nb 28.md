---
aliases : 
- Numeri 28
- Nombres 28
- Nb 28
- Numbers 28
tags : 
- Bible/Nb/28
- latin
cssclass : latin
---

# Numeri 28

###### 1
Dixit quoque Dominus ad Moysen: 
###### 2
â€œ Praecipe filiis Is rael et dices ad eos: Oblationem meam et panem meum, sacrificium ignis in odorem suavissimum offerte per tempora sua.
###### 3
Hoc est sacrificium ignis, quod offerre debetis: agnos anniculos immaculatos duos cotidie in holocaustum sempiternum; 
###### 4
unum offeretis mane et alterum ad vesperam; 
###### 5
decimam partem ephi similae in oblationem, quae conspersa sit oleo purissimo et habeat quartam partem hin. 
###### 6
Holocaustum iuge est, quod obtulistis in monte Sinai in odorem suavissimum, sacrificium ignis Domino; 
###### 7
et libabitis vini quartam partem hin per agnos singulos; in sanctuario effundetis libamen potus inebriantis Domino. 
###### 8
Alterumque agnum similiter offeretis ad vesperam, iuxta ritum sacrificii matutini: sacrificium ignis in odorem suavissimum Domino.
###### 9
Die autem sabbati offeretis duos agnos anniculos immaculatos et duas decimas similae oleo conspersae et libamentum eius. 
###### 10
Est holocaustum sabbati per singula sabbata, praeter holocaustum sempiternum et libamentum eius.
###### 11
In calendis autem offeretis holocaustum Domino vitulos de armento duos, arietem unum, agnos anniculos septem immaculatos 
###### 12
et tres decimas similae oleo conspersae in oblatione per singulos vitulos et duas decimas similae oleo conspersae per singulos arietes, 
###### 13
et decimam unam similae oleo conspersae in oblatione per agnos singulos: holocaustum in odorem suavissimum, sacrificium ignis Domino. 
###### 14
Libamenta autem eorum ista erunt: media pars hin vini per singulos vitulos, tertia per arietem, quarta per agnum. Hoc erit holocaustum per omnes menses, qui sibi anno vertente succedunt. 
###### 15
Hircus quoque offeretur Domino pro peccato, praeter holocaustum sempiternum cum libamentis suis.
###### 16
Mense autem primo, quarta decima die mensis Pascha Domini erit, 
###### 17
et quinta decima die sollemnitas. Septem diebus vescemini azymis, 
###### 18
quarum die prima conventus sanctus erit; omne opus servile non facietis in ea. 
###### 19
Offeretisque sacrificium ignis, holocaustum Domino: vitulos de armento duos, arietem unum, agnos anniculos immaculatos septem; 
###### 20
et oblationem singulorum ex simila, quae conspersa sit oleo, tres decimas per singulos vitulos et duas decimas per arietem 
###### 21
et decimam unam per agnos singulos, id est per septem agnos; 
###### 22
et hircum pro peccato unum, ut expietur pro vobis, 
###### 23
praeter holocaustum matutinum, quod semper offeretis. 
###### 24
Ita facietis per singulos dies septem dierum: panem, sacrificium ignis in odorem suavissimum Domino praeter holocaustum iuge et libationem eius. 
###### 25
Die quoque septimo conventus sanctus erit vobis; omne opus servile non facietis in eo.
###### 26
Die etiam primitivorum, quando offeretis oblationem novam Domino, in sollemnitate Hebdomadarum, conventus sanctus erit vobis; omne opus servile non facietis in ea. 
###### 27
Offeretisque holocaustum in odorem suavissimum Domino: vitulos de armento duos, arietem unum et agnos anniculos immaculatos septem, 
###### 28
atque in oblatione eorum similae oleo conspersae, tres decimas per singulos vitulos, per arietem duas, 
###### 29
per agnos decimam unam, qui simul sunt agni septem; 
###### 30
hircum quoque, qui mactatur pro expiatione, 
###### 31
praeter holocaustum sempiternum et oblationem eius. Immaculata offeretis omnia cum libationibus suis.
