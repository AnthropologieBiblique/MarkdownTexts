---
aliases : 
- Numeri 33
- Nombres 33
- Nb 33
- Numbers 33
tags : 
- Bible/Nb/33
- latin
cssclass : latin
---

# Numeri 33

###### 1
Hae sunt mansiones filiorum Israel, qui egressi sunt de Ae gypto per turmas suas in manu Moysi et Aaron, 
###### 2
quas descripsit Moyses iuxta castrorum loca, quae Domini iussione mutabant.
###### 3
Profecti igitur de Ramesse mense primo, quinta decima die mensis primi, altera die Paschae, filii Israel in manu excelsa, videntibus cunctis Aegyptiis 
###### 4
et sepelientibus primogenitos, quos percusserat Dominus, nam et in diis eorum exercuerat ultionem, 
###### 5
castrametati sunt in Succoth. 
###### 6
Et de Succoth venerunt in Etham, quae est in extremis finibus solitudinis. 
###### 7
Inde egressi venerunt contra Phihahiroth, quae respicit Beelsephon, et castrametati sunt ante Magdolum. 
###### 8
Profectique de Phihahiroth transierunt per medium mare in solitudinem, et ambulantes tribus diebus per desertum Etham castrametati sunt in Mara. 
###### 9
Profectique de Mara venerunt in Elim, ubi erant duodecim fontes aquarum et palmae septuaginta; ibique castrametati sunt. 
###### 10
Sed et inde egressi fixerunt tentoria super mare Rubrum. Profectique de mari Rubro 
###### 11
castrametati sunt in deserto Sin; 
###### 12
unde egressi venerunt in Daphca. 
###### 13
Profectique de Daphca castrametati sunt in Alus. 
###### 14
Egressique de Alus in Raphidim fixere tentoria, ubi populo defuit aqua ad bibendum; 
###### 15
profectique de Raphidim castrametati sunt in deserto Sinai.
###### 16
Sed et de solitudine Sinai egressi venerunt ad Cibrottaava; 
###### 17
profectique de Cibrottaava castrametati sunt in Aseroth. 
###### 18
Et de Aseroth venerunt in Rethma; 
###### 19
profectique de Rethma castrametati sunt in Remmonphares. 
###### 20
Unde egressi venerunt in Lebna; 
###### 21
de Lebna castrametati sunt in Ressa; 
###### 22
egressique de Ressa venerunt in Ceelatha, 
###### 23
unde profecti castrametati sunt in monte Sepher. 
###### 24
Egressi de monte Sepher venerunt in Arada; 
###### 25
inde proficiscentes castrametati sunt in Maceloth; 
###### 26
profectique de Maceloth venerunt in Thahath; 
###### 27
de Thahath castrametati sunt in Thare. 
###### 28
Unde egressi fixere tentoria in Methca 
###### 29
et de Methca castrametati sunt in Hesmona; 
###### 30
profectique de Hesmona venerunt in Moseroth. 
###### 31
Et de Moseroth castrametati sunt in Beneiacan; 
###### 32
profectique de Beneiacan venerunt in montem Gadgad; 
###### 33
unde profecti castrametati sunt in Ietebatha. 
###### 34
Et de Ietebatha venerunt in Ebrona; 
###### 35
egressique de Ebrona castrametati sunt in Asiongaber. 
###### 36
Inde profecti venerunt in desertum Sin, hoc est Cades.
###### 37
Egressique de Cades castrametati sunt in monte Hor in extremis finibus terrae Edom. 
###### 38
Ascenditque Aaron sacerdos in montem Hor, iubente Domino, et ibi mortuus est anno quadragesimo egressionis filiorum Israel ex Aegypto, mense quinto, prima die mensis, 
###### 39
cum esset annorum centum viginti trium.
###### 40
Audivitque Chananaeus rex Arad, qui habitabat in Nageb, in terra Chanaan, venisse filios Israel. 
###### 41
Et profecti de monte Hor castrametati sunt in Salmona; 
###### 42
unde egressi venerunt in Phinon. 
###### 43
Profectique de Phinon castrametati sunt in Oboth; 
###### 44
et de Oboth venerunt in Ieabarim, quae est in finibus Moabitarum. 
###### 45
Profectique de Ieabarim fixere tentoria in Dibongad; 
###### 46
unde egressi castrametati sunt in Elmondeblathaim. 
###### 47
Egressique de Elmondeblathaim venerunt ad montes Abarim contra Nabo. 
###### 48
Profectique de montibus Abarim transierunt ad campestria Moab supra Iordanem contra Iericho; 
###### 49
ibique castrametati sunt de Bethiesimoth usque ad Abelsettim in campestribus Moab.
###### 50
Ubi locutus est Dominus ad Moysen: 
###### 51
“ Praecipe filiis Israel et dic ad eos: Quando transieritis Iordanem intrantes terram Chanaan, 
###### 52
disperdite cunctos habitatores terrae ante vos, confringite omnes imagines eorum et omnes statuas comminuite atque omnia excelsa vastate. 
###### 53
Possidebitis terram et habitabitis in ea. Ego enim dedi vobis illam in possessionem, 
###### 54
quam dividetis inter tribus vestras. Maiori dabitis latiorem et minori angustiorem; singulis, ut sors ceciderit, ita tribuetur hereditas; per tribus et familias possessio dividetur. 
###### 55
Sin autem nolueritis expellere habitatores terrae, qui remanserint, erunt vobis quasi spinae in oculis vestris et sudes in lateribus, et adversabuntur vobis in terra habitationis vestrae; 
###### 56
et, quidquid illis cogitaveram facere, vobis faciam ”.
