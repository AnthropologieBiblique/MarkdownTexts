---
aliases : 
- Numeri 29
- Nombres 29
- Nb 29
- Numbers 29
tags : 
- Bible/Nb/29
- latin
cssclass : latin
---

# Numeri 29

###### 1
Mensis etiam septimi prima die conventus sanctus erit vo bis; omne opus servile non facietis in ea, quia dies clangoris est et tubarum. 
###### 2
Offeretisque holocaustum in odorem suavissimum Domino: vitulum de armento unum, arietem unum et agnos anniculos immaculatos septem; 
###### 3
et in oblationibus eorum similae oleo conspersae tres decimas per vitulum, duas decimas per arietem, 
###### 4
unam decimam per agnum, qui simul sunt agni septem; 
###### 5
et hircum pro peccato, qui offertur in expiationem vestram, 
###### 6
praeter holocaustum calendarum cum oblatione et holocaustum sempiternum cum oblatione et libationibus solitis in odorem suavissimum, sacrificium ignis Domino.
###### 7
Decima quoque die mensis huius septimi erit vobis conventus sanctus, et affligetis animas vestras; omne opus servile non facietis. 
###### 8
Offeretisque holocaustum Domino in odorem suavissimum: vitulum de armento unum, arietem unum, agnos anniculos immaculatos septem; 
###### 9
et in oblatione eorum similae oleo conspersae tres decimas per vitulum, duas decimas per arietem, 
###### 10
decimam unam per agnos singulos, qui sunt simul septem agni; 
###### 11
et hircum pro peccato, absque his, quae offerri pro delicto solent in expiationem et holocaustum sempiternum cum oblatione et libaminibus eorum.
###### 12
Quinta decima vero die mensis septimi conventus sanctus erit; omne opus servile non facietis in ea, sed celebrabitis sollemnitatem Domino septem diebus 
###### 13
offeretisque holocaustum in odorem suavissimum Domino: vitulos de armento tredecim, arietes duos, agnos anniculos immaculatos quattuordecim; 
###### 14
et in oblatione eorum similae oleo conspersae tres decimas per vitulos singulos, qui sunt simul vituli tredecim, et duas decimas arieti uno, id est simul arietibus duobus, 
###### 15
et decimam unam agnis singulis, qui sunt simul agni quattuordecim; 
###### 16
et hircum pro peccato absque holocausto sempiterno et oblatione et libamine eius. 
###### 17
In die altero offeretis vitulos de armento duodecim, arietes duos, agnos anniculos immaculatos quattuordecim; 
###### 18
oblationemque et libamina singulorum per vitulos et arietes et agnos iuxta numerum eorum rite celebrabitis, 
###### 19
et hircum pro peccato absque holocausto sempiterno oblationeque et libamine eorum. 
###### 20
Die tertio offeretis vitulos undecim, arietes duos, agnos anniculos imma culatos quattuordecim, 
###### 21
oblationem et libamina singulorum per vitulos et arietes et agnos iuxta numerum eorum rite celebrabitis, 
###### 22
et hircum pro peccato absque holocausto sempiterno oblationeque et libamine eius. 
###### 23
Die quarto offeretis vitulos decem, arietes duos, agnos anniculos immaculatos quattuordecim, 
###### 24
oblationem et libamina singulorum per vitulos et arietes et agnos iuxta numerum eorum rite celebrabitis, 
###### 25
et hircum pro peccato absque holocausto sempiterno, oblatione eius et libamine. 
###### 26
Die quinto offeretis vitulos novem, arietes duos, agnos anniculos immaculatos quattuordecim, 
###### 27
oblationem et libamina singulorum per vitulos et arietes et agnos iuxta numerum eorum rite celebrabitis, 
###### 28
et hircum pro peccato absque holocausto sempiterno, oblatione eius et libamine. 
###### 29
Die sexto offeretis vitulos octo, arietes duos, agnos anniculos immaculatos quattuordecim, 
###### 30
oblationem et libamina singulorum per vitulos et arietes et agnos iuxta numerum eorum rite celebrabitis, 
###### 31
et hircum pro peccato absque holocausto sempiterno, oblatione eius et libamine. 
###### 32
Die septimo offeretis vitulos septem et arietes duos, agnos anniculos immaculatos quattuordecim, 
###### 33
oblationem et libamina singulorum per vitulos et arietes et agnos iuxta numerum eorum rite celebrabitis, 
###### 34
et hircum pro peccato absque holocausto sempiterno, oblatione eius et libamine. 
###### 35
Die octavo erit conventus sollemnis, omne opus servile non facietis 
###### 36
offerentes holocaustum in odorem suavissimum Domino: vitulum unum, arietem unum, agnos anniculos immaculatos septem, 
###### 37
oblationem et libamina singulorum per vitulum et arietem et agnos iuxta numerum eorum rite celebrabitis, 
###### 38
et hircum pro peccato absque holocausto sempiterno, oblatione eius et libamine.
###### 39
Haec offeretis Domino in sollemnitatibus vestris, praeter vota et oblationes spontaneas in holocaustis, in oblationibus, in libaminibus et in hostiis pacificis ‚Äù.
