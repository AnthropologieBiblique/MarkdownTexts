---
aliases : 
- 1 Paralipomenon 26
- 1 Chroniques 26
- 1 Ch 26
- 1 Chronicles 26
tags : 
- Bible/1Ch/26
- latin
cssclass : latin
---

# 1 Paralipomenon 26

###### 1
Divisiones autem ianitorum. De Coritis: Meselemia filius Core de filiis Abiasaph. 
###### 2
Filii Meselemiae: Zacharias primogenitus, Iedihel secundus, Zabadias tertius, Iathanael quartus, 
###### 3
Elam quintus, Iohanan sextus, Elioenai septimus. 
###### 4
Filii autem Obededom: Semeias primogenitus, Iozabad secundus, Ioah tertius, Sachar quartus, Nathanael quintus, 
###### 5
Ammiel sextus, Issachar septimus, Phollathi octavus, quia benedixit illi Deus. 
###### 6
Semeiae autem filio eius nati sunt filii praefecti familiarum suarum, erant enim viri fortissimi; 
###### 7
filii ergo Semeiae: Othni et Raphael et Obed, Elzabad, fratres eius viri fortissimi, Eliu quoque et Samachias; 
###### 8
omnes hi de filiis Obededom, ipsi et filii et fratres eorum fortissimi ad ministrandum sexaginta duo de Obededom. 
###### 9
Porro Meselemiae filii et fratres eorum robustissimi decem et octo.
###### 10
De Hosa autem, de filiis Merari, erant filii: Semri princeps — non enim fuerat primogenitus, et idcirco posuerat eum pater eius in principem — 
###### 11
Helcias secundus, Tabelias tertius, Zacharias quartus; omnes hi filii et fratres Hosa tredecim.
###### 12
Hae divisiones ianitorum: secundum capita virorum habebant ministeria sicut et fratres eorum ad ministrandum in domo Domini. 
###### 13
Missae sunt ergo sortes ex aequo et parvis et magnis per familias suas in unamquamque portarum. 
###### 14
Cecidit igitur sors orientalis Selemiae; porro Zachariae filio eius consiliario prudentissimo et erudito sortito obtigit plaga septentrionalis; 
###### 15
Obededom vero australis, et filiis eius horreum; 
###### 16
Sephim et Hosa occidentalis iuxta portam Sallecheth apud viam ascensionis. Custodia iuxta custodiam: 
###### 17
ad orientem per diem sex et ad aquilonem quattuor per diem, atque ad meridiem similiter in die quattuor et pro horreo bini et bini, 
###### 18
pro Parbar quoque ad occidentem quattuor in via, duo pro Parbar. 
###### 19
Hae sunt divisiones ianitorum filiorum Core et Merari.
###### 20
Porro Levitae fratres eorum super thesauros domus Dei ac thesauros rerum consecratarum. 
###### 21
De filiis Ladan Gersonitae principes familiarum Ladan Gersonitae erant Iahielitae. 
###### 22
Filii Iahiel et Zetham et Ioel fratrum eius erant super thesauros domus Domini. 
###### 23
De Amramitis et Isaaritis et Hebronitis et Ozielitis: 
###### 24
Subael filius Gersam filii Moysi praepositus thesauris. 
###### 25
Fratres quoque eius Eliezer, cuius filius Rohobia et huius filius Iesaias; et huius filius Ioram, huius quoque filius Zechri et huius filius Selemith. 
###### 26
Ipse Selemith et fratres eius super omnes thesauros rerum consecratarum, quas sanctificavit David rex et principes familiarum et tribuni et centuriones et duces exercitus 
###### 27
de bellis et manubiis proeliorum, quas consecraverant ad sustentandum templum Domini. 
###### 28
Et universa, quae consecraverant Samuel videns et Saul filius Cis et Abner filius Ner et Ioab filius Sarviae, omnia donaria sacra erant sub manu Selemith et fratrum eius.
###### 29
De Isaaritis vero erant Chonenias et filii eius ad opera forinsecus super Israel praefecti et iudices. 
###### 30
Porro de Hebronitis Hasabias et fratres eius viri strenui mille septingenti erant magistratus Israel trans Iordanem contra occidentem in cunctis operibus Domini et in ministerium regis; 
###### 31
Hebronitarum autem princeps fuit Ieria secundum cognationes et familias eorum. Quadragesimo anno regni David recensiti sunt et inventi viri fortes in Iazer Galaad 
###### 32
fratresque eius viri strenui duo milia septingenti principes familiarum; praeposuit autem eos David rex Rubenitis et Gadditis et dimidio tribus Manasse in omne ministerium Dei et regis.
