---
aliases : 
- 1 Paralipomenon 24
- 1 Chroniques 24
- 1 Ch 24
- 1 Chronicles 24
tags : 
- Bible/1Ch/24
- latin
cssclass : latin
---

# 1 Paralipomenon 24

###### 1
Porro filiis Aaron hae partiones erant. Filii Aaron: Nadab et Abiu et Eleazar et Ithamar. 
###### 2
Mortui sunt autem Nadab et Abiu ante patrem suum absque liberis; sacerdotioque functus est Eleazar et Ithamar.
###### 3
Et divisit eos David cum Sadoc de filiis Eleazari et cum Achimelech de filiis Ithamar, secundum vices suas et ministerium. 
###### 4
Inventique sunt multo plures filii Eleazar secundum capita virorum quam filii Ithamar; divisit igitur eis, hoc est filiis Eleazar principes per familias sedecim, et filiis Ithamar per familias et domos suas octo. 
###### 5
Porro divisit utrasque inter se familias sortibus; erant enim principes sanctuarii et principes Dei tam de filiis Eleazar quam de filiis Ithamar. 
###### 6
Descripsitque eos Semeias filius Nathanael scriba Levites coram rege et principibus et Sadoc sacerdote et Achimelech filio Abiathar, principibus quoque familiarum sacerdotalium et leviticarum: unam familiam pro Eleazar et unam pro Ithamar.
###### 7
Exivit autem sors prima Ioiarib, secunda Iedaiae, 
###### 8
tertia Harim, quarta Seorim, 
###### 9
quinta Melchia, sexta Miamin, 
###### 10
septima Accos, octava Abia, 
###### 11
nona Iesua, decima Sechenia, 
###### 12
undecima Eliasib, duodecima Iacim, 
###### 13
tertia decima Hoppha, quarta decima Isbaab, 
###### 14
quinta decima Belga, sexta decima Emmer, 
###### 15
septima decima Hezir, octava decima Aphses, 
###### 16
nona decima Phethahia, vicesima Hezechiel, 
###### 17
vicesima prima Iachin, vicesima secunda Gamul, 
###### 18
vicesima tertia Dalaiau, vicesima quarta Maaziau.
###### 19
Hae vices eorum secundum ministeria sua, ut ingrediantur domum Domini, et iuxta ritum suum sub manu Aaron patris eorum, sicut praecepit Dominus, Deus Israel.
###### 20
Porro filiorum Levi, qui reliqui fuerant: de filiis Amram Subael et de filiis Subael Iehedeia. 
###### 21
De filiis quoque Rohobiae princeps Iesias. 
###### 22
De Isaaritis vero Salomoth; de filiis Salomoth Iahath. 
###### 23
De Hebronitis: Ieriau, Amarias secundus, Iahaziel tertius, Iecmaam quartus. 
###### 24
Filius Oziel Micha; de filiis Micha Samir; 
###### 25
frater Micha Iesia; de filiis Iesiae Zacharias. 
###### 26
Filii Merari: Moholi et Musi. Filii eius: Iaziau et Bani. 
###### 27
Filius Merari: de Iaziau filio suo Soam et Zacchur et Hebri. 
###### 28
Porro de Moholi filius Eleazar, qui non habebat liberos. 
###### 29
Filius vero Cis Ierameel; 
###### 30
filii Musi: Moholi, Eder et Ierimoth. Isti filii Levi secundum familias suas. 
###### 31
Ipsi quoque miserunt sortes sicut fratres sui, filii Aaron coram David rege et Sadoc et Achimelech et principibus familiarum sacerdotalium et leviticarum tam maiores quam minores; omnes sors aequaliter dividebat.
