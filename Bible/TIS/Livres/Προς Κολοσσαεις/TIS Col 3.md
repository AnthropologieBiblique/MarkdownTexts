---
aliases : 
- Προς Κολοσσαεις 3
- Colossiens 3
- Col 3
- Colossians 3
tags : 
- Bible/Col/3
- grec
cssclass : grec
---

# Προς Κολοσσαεις 3

###### 1
ει ουν συνηγερθητε τω χριστω τα ανω ζητειτε ου ο χριστος εστιν εν δεξια του θεου καθημενος
###### 2
τα ανω φρονειτε μη τα επι της γης
###### 3
απεθανετε γαρ και η ζωη υμων κεκρυπται συν τω χριστω εν τω θεω
###### 4
οταν ο χριστος φανερωθη η ζωη υμων τοτε και υμεις συν αυτω φανερωθησεσθε εν δοξη
###### 5
νεκρωσατε ουν τα μελη τα επι της γης πορνειαν ακαθαρσιαν παθος επιθυμιαν κακην και την πλεονεξιαν ητις εστιν ειδωλολατρεια
###### 6
δι α ερχεται η οργη του θεου
###### 7
εν οις και υμεις περιεπατησατε ποτε οτε εζητε εν τουτοις
###### 8
νυνι δε αποθεσθε και υμεις τα παντα οργην θυμον κακιαν βλασφημιαν αισχρολογιαν εκ του στοματος υμων
###### 9
μη ψευδεσθε εις αλληλους απεκδυσαμενοι τον παλαιον ανθρωπον συν ταις πραξεσιν αυτου
###### 10
και ενδυσαμενοι τον νεον τον ανακαινουμενον εις επιγνωσιν κατ εικονα του κτισαντος αυτον
###### 11
οπου ουκ ενι ελλην και ιουδαιος περιτομη και ακροβυστια βαρβαρος σκυθης δουλος ελευθερος αλλα τα παντα και εν πασιν χριστος
###### 12
ενδυσασθε ουν ως εκλεκτοι του θεου αγιοι και ηγαπημενοι σπλαγχνα οικτιρμου χρηστοτητα ταπεινοφροσυνην πραυτητα μακροθυμιαν
###### 13
ανεχομενοι αλληλων και χαριζομενοι εαυτοις εαν τις προς τινα εχη μομφην καθως και ο χριστος εχαρισατο υμιν ουτως και υμεις
###### 14
επι πασιν δε τουτοις την αγαπην ο εστιν συνδεσμος της τελειοτητος
###### 15
και η ειρηνη του χριστου βραβευετω εν ταις καρδιαις υμων εις ην και εκληθητε εν ενι σωματι και ευχαριστοι γινεσθε
###### 16
ο λογος του χριστου ενοικειτω εν υμιν πλουσιως εν παση σοφια διδασκοντες και νουθετουντες εαυτους ψαλμοις υμνοις ωδαις πνευματικαις εν χαριτι αδοντες εν ταις καρδιαις υμων τω θεω
###### 17
και παν ο τι αν ποιητε εν λογω η εν εργω παντα εν ονοματι κυριου ιησου ευχαριστουντες τω θεω πατρι δι αυτου
###### 18
αι γυναικες υποτασσεσθε τοις ανδρασιν ως ανηκεν εν κυριω
###### 19
οι ανδρες αγαπατε τας γυναικας και μη πικραινεσθε προς αυτας
###### 20
τα τεκνα υπακουετε τοις γονευσιν κατα παντα τουτο γαρ ευαρεστον εστιν εν κυριω
###### 21
οι πατερες μη ερεθιζετε τα τεκνα υμων ινα μη αθυμωσιν
###### 22
οι δουλοι υπακουετε κατα παντα τοις κατα σαρκα κυριοις μη εν οφθαλμοδουλιαις ως ανθρωπαρεσκοι αλλ εν απλοτητι καρδιας φοβουμενοι τον κυριον
###### 23
ο εαν ποιητε εκ ψυχης εργαζεσθε ως τω κυριω και ουκ ανθρωποις
###### 24
ειδοτες οτι απο κυριου απολημψεσθε την ανταποδοσιν της κληρονομιας τω κυριω χριστω δουλευετε
###### 25
ο γαρ αδικων κομιειται ο ηδικησεν και ουκ εστιν προσωπολημψια
