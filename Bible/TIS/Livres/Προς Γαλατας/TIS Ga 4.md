---
aliases : 
- Προς Γαλατας 4
- Galates 4
- Ga 4
- Galatians 4
tags : 
- Bible/Ga/4
- grec
cssclass : grec
---

# Προς Γαλατας 4

###### 1
λεγω δε εφ οσον χρονον ο κληρονομος νηπιος εστιν ουδεν διαφερει δουλου κυριος παντων ων
###### 2
αλλα υπο επιτροπους εστιν και οικονομους αχρι της προθεσμιας του πατρος
###### 3
ουτως και ημεις οτε ημεν νηπιοι υπο τα στοιχεια του κοσμου ημεθα δεδουλωμενοι
###### 4
οτε δε ηλθεν το πληρωμα του χρονου εξαπεστειλεν ο θεος τον υιον αυτου γενομενον εκ γυναικος γενομενον υπο νομον
###### 5
ινα τους υπο νομον εξαγοραση ινα την υιοθεσιαν απολαβωμεν
###### 6
οτι δε εστε υιοι εξαπεστειλεν ο θεος το πνευμα του υιου αυτου εις τας καρδιας ημων κραζον αββα ο πατηρ
###### 7
ωστε ουκετι ει δουλος αλλα υιος ει δε υιος και κληρονομος δια θεου
###### 8
αλλα τοτε μεν ουκ ειδοτες θεον εδουλευσατε τοις φυσει μη ουσιν θεοις
###### 9
νυν δε γνοντες θεον μαλλον δε γνωσθεντες υπο θεου πως επιστρεφετε παλιν επι τα ασθενη και πτωχα στοιχεια οις παλιν ανωθεν δουλευσαι θελετε
###### 10
ημερας παρατηρεισθε και μηνας και καιρους και ενιαυτους
###### 11
φοβουμαι υμας μηπως εικη κεκοπιακα εις υμας
###### 12
γινεσθε ως εγω οτι καγω ως υμεις αδελφοι δεομαι υμων ουδεν με ηδικησατε
###### 13
οιδατε δε οτι δι ασθενειαν της σαρκος ευηγγελισαμην υμιν το προτερον
###### 14
και τον πειρασμον υμων εν τη σαρκι μου ουκ εξουθενησατε ουδε εξεπτυσατε αλλα ως αγγελον θεου εδεξασθε με ως χριστον ιησουν
###### 15
που ουν ο μακαρισμος υμων μαρτυρω γαρ υμιν οτι ει δυνατον τους οφθαλμους υμων εξορυξαντες εδωκατε μοι
###### 16
ωστε εχθρος υμων γεγονα αληθευων υμιν
###### 17
ζηλουσιν υμας ου καλως αλλα εκκλεισαι υμας θελουσιν ινα αυτους ζηλουτε
###### 18
καλον δε ζηλουσθαι εν καλω παντοτε και μη μονον εν τω παρειναι με προς υμας
###### 19
τεκνα μου ους παλιν ωδινω μεχρις ου μορφωθη χριστος εν υμιν
###### 20
ηθελον δε παρειναι προς υμας αρτι και αλλαξαι την φωνην μου οτι απορουμαι εν υμιν
###### 21
λεγετε μοι οι υπο νομον θελοντες ειναι τον νομον ουκ ακουετε
###### 22
γεγραπται γαρ οτι αβρααμ δυο υιους εσχεν ενα εκ της παιδισκης και ενα εκ της ελευθερας
###### 23
αλλ ο μεν εκ της παιδισκης κατα σαρκα γεγεννηται ο δε εκ της ελευθερας δι της επαγγελιας
###### 24
ατινα εστιν αλληγορουμενα αυται γαρ εισιν δυο διαθηκαι μια μεν απο ορους σινα εις δουλιαν γεννωσα ητις εστιν αγαρ
###### 25
το αγαρ σινα ορος εστιν εν τη αραβια συνστοιχει δε τη νυν ιερουσαλημ δουλευει γαρ μετα των τεκνων αυτης
###### 26
η δε ανω ιερουσαλημ ελευθερα εστιν ητις εστιν μητηρ ημων
###### 27
γεγραπται γαρ ευφρανθητι στειρα η ου τικτουσα ρηξον και βοησον η ουκ ωδινουσα οτι πολλα τα τεκνα της ερημου μαλλον η της εχουσης τον ανδρα
###### 28
υμεις δε αδελφοι κατα ισαακ επαγγελιας τεκνα εστε
###### 29
αλλ ωσπερ τοτε ο κατα σαρκα γεννηθεις εδιωκεν τον κατα πνευμα ουτως και νυν
###### 30
αλλα τι λεγει η γραφη εκβαλε την παιδισκην και τον υιον αυτης ου γαρ μη κληρονομησει ο υιος της παιδισκης μετα του υιου της ελευθερας
###### 31
διο αδελφοι ουκ εσμεν παιδισκης τεκνα αλλα της ελευθερας
